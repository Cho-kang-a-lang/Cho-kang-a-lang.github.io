<!DOCTYPE HTML>
<html lang="en">


<head>
    <meta charset="utf-8">
    <meta name="keywords" content="【相招來看戲】靠譀古ê特殊能力，tī異世界流浪食好料|とんでもスキルで異世界放浪メシ, 做工á人">
    <meta name="description" content="">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0, user-scalable=no">
    <meta name="renderer" content="webkit|ie-stand|ie-comp">
    <meta name="mobile-web-app-capable" content="yes">
    <meta name="format-detection" content="telephone=no">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <!-- Global site tag (gtag.js) - Google Analytics -->


    <title>【相招來看戲】靠譀古ê特殊能力，tī異世界流浪食好料|とんでもスキルで異世界放浪メシ | 做工á人</title>
    <link rel="icon" type="image/png" href="/favicon.png">

    <link rel="stylesheet" type="text/css" href="/libs/awesome/css/all.css">
    <link rel="stylesheet" type="text/css" href="/libs/materialize/materialize.min.css">
    <link rel="stylesheet" type="text/css" href="/libs/aos/aos.css">
    <link rel="stylesheet" type="text/css" href="/libs/animate/animate.min.css">
    <link rel="stylesheet" type="text/css" href="/libs/lightGallery/css/lightgallery.min.css">
    <link rel="stylesheet" type="text/css" href="/css/matery.css">
    <link rel="stylesheet" type="text/css" href="/css/my.css">

    <script src="/libs/jquery/jquery.min.js"></script>

<meta name="generator" content="Hexo 7.0.0"><link rel="alternate" href="/atom.xml" title="做工á人" type="application/atom+xml">
</head>




<body>
    <header class="navbar-fixed">
    <nav id="headNav" class="bg-color nav-transparent">
        <div id="navContainer" class="nav-wrapper container">
            <div class="brand-logo">
                <a href="/" class="waves-effect waves-light">
                    
                    <img src="/medias/logo.png" class="logo-img" alt="LOGO">
                    
                    <span class="logo-span">做工á人</span>
                </a>
            </div>
            

<a href="#" data-target="mobile-nav" class="sidenav-trigger button-collapse"><i class="fas fa-bars"></i></a>
<ul class="right nav-menu">
  
  <li class="hide-on-med-and-down nav-item">
    
    <a href="/" class="waves-effect waves-light">
      
      <i class="fas fa-home" style="zoom: 0.6;"></i>
      
      <span>首頁Home</span>
    </a>
    
  </li>
  
  <li class="hide-on-med-and-down nav-item">
    
    <a href="" class="waves-effect waves-light">

      
      <i class="fas fa-bookmark" style="zoom: 0.6;"></i>
      
      <span>分類Categories</span>
      <i class="fas fa-chevron-down" aria-hidden="true" style="zoom: 0.6;"></i>
    </a>
    <ul class="sub-nav menus_item_child ">
      
      <li>
        <a href="/categories/A%E9%83%8E">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>A郎</span>
        </a>
      </li>
      
      <li>
        <a href="/categories/A%E9%83%8E%E7%89%87%E9%A0%AD%E5%B0%BE">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>A郎片頭尾</span>
        </a>
      </li>
      
      <li>
        <a href="/categories/A%E9%83%8E%E5%8F%B0%E8%AA%9E%E5%B0%8F%E8%A9%9E%E5%85%B8">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>A郎台語小詞典</span>
        </a>
      </li>
      
      <li>
        <a href="/categories/%E5%8F%B0%E8%AA%9E%E8%AC%9B%E6%80%AA%E5%A5%87">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>台語講怪奇</span>
        </a>
      </li>
      
      <li>
        <a href="/categories/%E7%99%BD%E8%94%A5%E4%BB%94%E5%85%AC%E4%B8%BB">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>白蔥仔公主</span>
        </a>
      </li>
      
      <li>
        <a href="/categories/%E8%8B%B1%E5%9C%8B%E5%9B%A1%E4%BB%94%E5%8F%A4">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>英國囡仔古</span>
        </a>
      </li>
      
      <li>
        <a href="/categories/%E6%B0%91%E9%96%93%E6%95%85%E4%BA%8B">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>民間故事</span>
        </a>
      </li>
      
      <li>
        <a href="/categories/%E7%8B%A1%E6%80%AA%E5%9B%A1%E4%BB%94%E5%8F%A4">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>狡怪囡仔古</span>
        </a>
      </li>
      
      <li>
        <a href="/categories/E%E6%9A%97%E9%A3%9F%E5%95%A5%E8%B2%A8">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>E暗食啥貨</span>
        </a>
      </li>
      
      <li>
        <a href="/categories/%E7%9B%B8%E6%8B%9B%E4%BE%86%E7%9C%8B%E6%88%B2">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>相招來看戲</span>
        </a>
      </li>
      
      <li>
        <a href="/categories/%E7%84%A1%E7%B3%BB%E5%88%97">
          
          <i class="fas fa-bookmark" style="margin-top: -20px; zoom: 0.6;"></i>
          
          <span>無系列</span>
        </a>
      </li>
      
    </ul>
    
  </li>
  
  <li class="hide-on-med-and-down nav-item">
    
    <a href="/archives" class="waves-effect waves-light">
      
      <i class="fas fa-archive" style="zoom: 0.6;"></i>
      
      <span>文章Archives</span>
    </a>
    
  </li>
  
  <li class="hide-on-med-and-down nav-item">
    
    <a href="" class="waves-effect waves-light">

      
      <i class="fas fa-gamepad" style="zoom: 0.6;"></i>
      
      <span>遊戲Games</span>
      <i class="fas fa-chevron-down" aria-hidden="true" style="zoom: 0.6;"></i>
    </a>
    <ul class="sub-nav menus_item_child ">
      
      <li>
        <a href="/games/zodiac">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>12生相</span>
        </a>
      </li>
      
      <li>
        <a href="/games/tone">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>聲調</span>
        </a>
      </li>
      
      <li>
        <a href="/games/tone2">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>聲調2</span>
        </a>
      </li>
      
      <li>
        <a href="/games/boim">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>台語ê母音</span>
        </a>
      </li>
      
      <li>
        <a href="/games/city">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>台灣縣市地圖</span>
        </a>
      </li>
      
      <li>
        <a href="/games/kutemia_kh01">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>打狗舊地號名</span>
        </a>
      </li>
      
      <li>
        <a href="/games/kutemia_kh02">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>打狗舊地號名2</span>
        </a>
      </li>
      
      <li>
        <a href="/games/along">
          
          <i class="fas fa-gamepad" style="margin-top: -20px; zoom: 0.6;"></i>
          
          <span>A郎</span>
        </a>
      </li>
      
    </ul>
    
  </li>
  
  <li class="hide-on-med-and-down nav-item">
    
    <a href="" class="waves-effect waves-light">

      
      <i class="fas fa-user-circle" style="zoom: 0.6;"></i>
      
      <span>關於About</span>
      <i class="fas fa-chevron-down" aria-hidden="true" style="zoom: 0.6;"></i>
    </a>
    <ul class="sub-nav menus_item_child ">
      
      <li>
        <a href="/about">
          
          <i class="fas fa-user-circle" style="margin-top: -20px; zoom: 0.6;"></i>
          
          <span>Koan-î 關於</span>
        </a>
      </li>
      
      <li>
        <a href="/copyright">
          
          <i class="fas fa-user-circle" style="margin-top: -20px; zoom: 0.6;"></i>
          
          <span>Pán-koân 版權</span>
        </a>
      </li>
      
    </ul>
    
  </li>
  
  <li>
    <a href="#searchModal" class="modal-trigger waves-effect waves-light">
      <i id="searchIcon" class="fas fa-search" title="Search" style="zoom: 0.85;"></i>
    </a>
  </li>
</ul>


<div id="mobile-nav" class="side-nav sidenav">

    <div class="mobile-head bg-color">
        
        <img src="/medias/logo.png" class="logo-img circle responsive-img">
        
        <div class="logo-name">做工á人</div>
        <div class="logo-desc">
            
            Never really desperate, only the lost of the soul.
            
        </div>
    </div>

    

    <ul class="menu-list mobile-menu-list">
        
        <li class="m-nav-item">
	  
		<a href="/" class="waves-effect waves-light">
			
			    <i class="fa-fw fas fa-home"></i>
			
			首頁Home
		</a>
          
        </li>
        
        <li class="m-nav-item">
	  
		<a href="javascript:;">
			
				<i class="fa-fw fas fa-bookmark"></i>
			
			分類Categories
			<span class="m-icon"><i class="fas fa-chevron-right"></i></span>
		</a>
            <ul  style="background:  ;" >
              
                <li>

                  <a href="/categories/A%E9%83%8E " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>A郎</span>
                  </a>
                </li>
              
                <li>

                  <a href="/categories/A%E9%83%8E%E7%89%87%E9%A0%AD%E5%B0%BE " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>A郎片頭尾</span>
                  </a>
                </li>
              
                <li>

                  <a href="/categories/A%E9%83%8E%E5%8F%B0%E8%AA%9E%E5%B0%8F%E8%A9%9E%E5%85%B8 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>A郎台語小詞典</span>
                  </a>
                </li>
              
                <li>

                  <a href="/categories/%E5%8F%B0%E8%AA%9E%E8%AC%9B%E6%80%AA%E5%A5%87 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>台語講怪奇</span>
                  </a>
                </li>
              
                <li>

                  <a href="/categories/%E7%99%BD%E8%94%A5%E4%BB%94%E5%85%AC%E4%B8%BB " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>白蔥仔公主</span>
                  </a>
                </li>
              
                <li>

                  <a href="/categories/%E8%8B%B1%E5%9C%8B%E5%9B%A1%E4%BB%94%E5%8F%A4 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>英國囡仔古</span>
                  </a>
                </li>
              
                <li>

                  <a href="/categories/%E6%B0%91%E9%96%93%E6%95%85%E4%BA%8B " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>民間故事</span>
                  </a>
                </li>
              
                <li>

                  <a href="/categories/%E7%8B%A1%E6%80%AA%E5%9B%A1%E4%BB%94%E5%8F%A4 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>狡怪囡仔古</span>
                  </a>
                </li>
              
                <li>

                  <a href="/categories/E%E6%9A%97%E9%A3%9F%E5%95%A5%E8%B2%A8 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>E暗食啥貨</span>
                  </a>
                </li>
              
                <li>

                  <a href="/categories/%E7%9B%B8%E6%8B%9B%E4%BE%86%E7%9C%8B%E6%88%B2 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>相招來看戲</span>
                  </a>
                </li>
              
                <li>

                  <a href="/categories/%E7%84%A1%E7%B3%BB%E5%88%97 " style="margin-left:75px">
				  
				   <i class="fa fas fa-bookmark" style="position: absolute;left:50px" ></i>
			      
		          <span>無系列</span>
                  </a>
                </li>
              
            </ul>
          
        </li>
        
        <li class="m-nav-item">
	  
		<a href="/archives" class="waves-effect waves-light">
			
			    <i class="fa-fw fas fa-archive"></i>
			
			文章Archives
		</a>
          
        </li>
        
        <li class="m-nav-item">
	  
		<a href="javascript:;">
			
				<i class="fa-fw fas fa-gamepad"></i>
			
			遊戲Games
			<span class="m-icon"><i class="fas fa-chevron-right"></i></span>
		</a>
            <ul  style="background:  ;" >
              
                <li>

                  <a href="/games/zodiac " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>12生相</span>
                  </a>
                </li>
              
                <li>

                  <a href="/games/tone " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>聲調</span>
                  </a>
                </li>
              
                <li>

                  <a href="/games/tone2 " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>聲調2</span>
                  </a>
                </li>
              
                <li>

                  <a href="/games/boim " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>台語ê母音</span>
                  </a>
                </li>
              
                <li>

                  <a href="/games/city " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>台灣縣市地圖</span>
                  </a>
                </li>
              
                <li>

                  <a href="/games/kutemia_kh01 " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>打狗舊地號名</span>
                  </a>
                </li>
              
                <li>

                  <a href="/games/kutemia_kh02 " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>打狗舊地號名2</span>
                  </a>
                </li>
              
                <li>

                  <a href="/games/along " style="margin-left:75px">
				  
				   <i class="fa fas fa-gamepad" style="position: absolute;left:50px" ></i>
			      
		          <span>A郎</span>
                  </a>
                </li>
              
            </ul>
          
        </li>
        
        <li class="m-nav-item">
	  
		<a href="javascript:;">
			
				<i class="fa-fw fas fa-user-circle"></i>
			
			關於About
			<span class="m-icon"><i class="fas fa-chevron-right"></i></span>
		</a>
            <ul  style="background:  ;" >
              
                <li>

                  <a href="/about " style="margin-left:75px">
				  
				   <i class="fa fas fa-user-circle" style="position: absolute;left:50px" ></i>
			      
		          <span>Koan-î 關於</span>
                  </a>
                </li>
              
                <li>

                  <a href="/copyright " style="margin-left:75px">
				  
				   <i class="fa fas fa-user-circle" style="position: absolute;left:50px" ></i>
			      
		          <span>Pán-koân 版權</span>
                  </a>
                </li>
              
            </ul>
          
        </li>
        
        
    </ul>
</div>


        </div>

        
    </nav>

</header>

    



<div class="bg-cover pd-header post-cover" style="background-image: url('/medias/featureimages/khoannhi03.png')">
    <div class="container" style="right: 0px;left: 0px;">
        <div class="row">
            <div class="col s12 m12 l12">
                <div class="brand">
                    <h1 class="description center-align post-title">【相招來看戲】靠譀古ê特殊能力，tī異世界流浪食好料|とんでもスキルで異世界放浪メシ</h1>
                </div>
            </div>
        </div>
    </div>
</div>




<main class="container content">

    
    <!-- 文章内容详情 -->
<div id="artDetail">
    <div class="card">
        <div class="card-content article-info">
            <div class="row tag-cate">
                <div class="col s7">
                    
                    <div class="article-tag">
                        
                            <a href="/tags/Tai-gi/">
                                <span class="chip bg-color">Tâi-gí</span>
                            </a>
                        
                            <a href="/tags/%E5%8F%B0%E8%AA%9E/">
                                <span class="chip bg-color">台語</span>
                            </a>
                        
                            <a href="/tags/Tai-bun/">
                                <span class="chip bg-color">Tâi-bûn</span>
                            </a>
                        
                            <a href="/tags/%E5%8F%B0%E6%96%87/">
                                <span class="chip bg-color">台文</span>
                            </a>
                        
                            <a href="/tags/Sio-chio-lai-khoa%E2%81%BF-hi/">
                                <span class="chip bg-color">Sio-chio lâi khòaⁿ-hì</span>
                            </a>
                        
                            <a href="/tags/%E7%9B%B8%E6%8B%9B%E4%BE%86%E7%9C%8B%E6%88%B2/">
                                <span class="chip bg-color">相招來看戲</span>
                            </a>
                        
                            <a href="/tags/%E3%81%A8%E3%82%93%E3%81%A7%E3%82%82%E3%82%B9%E3%82%AD%E3%83%AB%E3%81%A7%E7%95%B0%E4%B8%96%E7%95%8C%E6%94%BE%E6%B5%AA%E3%83%A1%E3%82%B7/">
                                <span class="chip bg-color">とんでもスキルで異世界放浪メシ</span>
                            </a>
                        
                            <a href="/tags/Kho-ham-ko%CD%98-e-te%CC%8Dk-su-leng-le%CC%8Dk/">
                                <span class="chip bg-color">Khò hàm-kó͘ ê te̍k-sû lêng-le̍k</span>
                            </a>
                        
                            <a href="/tags/ti-i-se-kai-liu-long-chia%CC%8Dh-ho-liau/">
                                <span class="chip bg-color">tī ī-sè-kài liû-lōng chia̍h hó-liāu</span>
                            </a>
                        
                            <a href="/tags/%E9%9D%A0%E8%AD%80%E5%8F%A4e%E7%89%B9%E6%AE%8A%E8%83%BD%E5%8A%9B%EF%BC%8Cti%E7%95%B0%E4%B8%96%E7%95%8C%E6%B5%81%E6%B5%AA%E9%A3%9F%E5%A5%BD%E6%96%99/">
                                <span class="chip bg-color">靠譀古ê特殊能力，tī異世界流浪食好料</span>
                            </a>
                        
                    </div>
                    
                </div>
                <div class="col s5 right-align">
                    
                    <div class="post-cate">
                        <i class="fas fa-bookmark fa-fw icon-category"></i>
                        
                            <a href="/categories/%E7%9B%B8%E6%8B%9B%E4%BE%86%E7%9C%8B%E6%88%B2/" class="post-category">
                                相招來看戲
                            </a>
                        
                    </div>
                    
                </div>
            </div>

            <div class="post-info">
                
                <div class="post-date info-break-policy">
                    <i class="far fa-calendar-minus fa-fw"></i>Publish Date:&nbsp;&nbsp;
                    2025-10-23
                </div>
                

                

                

                

                
            </div>
        </div>
        <hr class="clearfix">

        

        

        <div class="card-content article-card-content">
            <div id="articleContent">
                <p><a target="_blank" rel="noopener" href="https://youtu.be/sS1t3piRBzI" title="YouTube Podcast"><i class="fab fa-youtube fa-2x" aria-hidden="true"></i></a>　<a target="_blank" rel="noopener" href="https://player.soundon.fm/p/7c6f4223-1e6f-4cad-86ca-48884313b43a/episodes/7be31e7c-9612-4311-be01-8450376810a2" title="SoundOn"><i class="fa fa-podcast fa-2x" aria-hidden="true"></i></a>　<a target="_blank" rel="noopener" href="https://open.spotify.com/episode/01BIqzIpYCwHacLRWfJWc3" title="Spotify"><i class="fab fa-spotify fa-2x" aria-hidden="true"></i></a>　<a target="_blank" rel="noopener" href="https://podcast.kkbox.com/tw/episode/TXB0UEtXNhtAbRCda0" title="KKBOX"><i class="fa fa-podcast fa-2x" aria-hidden="true"></i></a>　<a target="_blank" rel="noopener" href="https://podcasts.apple.com/us/podcast/%E7%9B%B8%E6%8B%9B%E4%BE%86%E7%9C%8B%E6%88%B2-%E9%9D%A0%E8%AD%80%E5%8F%A4%C3%AA%E7%89%B9%E6%AE%8A%E8%83%BD%E5%8A%9B-t%C4%AB%E7%95%B0%E4%B8%96%E7%95%8C%E6%B5%81%E6%B5%AA%E9%A3%9F%E5%A5%BD%E6%96%99-%E3%81%A8%E3%82%93%E3%81%A7%E3%82%82%E3%82%B9%E3%82%AD%E3%83%AB%E3%81%A7%E7%95%B0%E4%B8%96%E7%95%8C%E6%94%BE%E6%B5%AA%E3%83%A1%E3%82%B7-%E5%8F%B0%E8%AA%9E%E7%99%BD%E8%A9%B1%E5%AD%97-t%C3%A2i/id1730745763?i=1000733096945" title="Apple Podcast"><i class="fab fa-apple fa-2x" aria-hidden="true"></i></a></p>
<hr>
<p><font size=5>各位朋友，ta̍k-ê好，我是主持人Niau-tāu，歡迎收聽做工á人phá-kheh-su̍h-to͘h。日本A-ní-meh足流行轉世到異世界ê故事，chit-kái，beh kā ta̍k-ê紹介1齣輕鬆koh好看，主角tī異世界旅行兼食好料ê A-ní-meh，chit-má咱趕緊來聽故事--lo͘h ！</font><br><br></p>
<p><font size=5>Bàng-gah ê起頭是按呢，異世界有1 ê國家，進行勇者召喚，beh ài呼勇者過來幫贊in tàu phah魔王，咱ê主角Mu-khó͘-tah，to̍h án-ne去hông叫--來。Chit種異世界轉世攏有固定ê版路，to̍h是nā勇者hông召喚了後，神明ē賞in特殊能力，得tio̍h能力了後，勇者攏m̄免練武功，隨to̍h會當使用。Án-ne咱話koh講翻頭，hâm Mu-khó͘-tah kāng梯--ê koh有3 ê高中生，tih leh鑑定勇者能力ê時，主角以外ê人，m̄是劍術足厲害，to̍h是魔法真高強，3 ê高中生鑑定ê結果攏chiâⁿ適合戰鬥，m̄-koh Mu-khó͘-tah ê特殊能力soah是hō͘人捎無總ê「網路商店」，chit 3 ê高中生看tio̍h Mu-khó͘-tah ê能力了後，笑hai-hai講，án-ne是beh按怎hâm人去phah魔王--lah。然後in 4 ê to̍h去拜見國王，場面話講soah，國王to̍h邀請in來替家己ê國效勞，koh講凡勢魔王ē知影怎樣hō͘ in koh轉去家己ê世界。Mu-khó͘-tah看tio̍h國王規khian腹肚食kah肥chih-chih，王后koh規身軀攏是金tang-tang ê珠寶，感覺pān勢m̄-tio̍h--leh，雖罔伊tī日本kan-na是1 ê上kài普通ê食頭路人，m̄-koh人情世事ûn-ná是bat--寡，伊想想--leh to̍h kā國王講，歹勢--lah，伊m̄是勇者，留tī chia mā是無啥路用，伊會離開恬恬á過日子，bē惹麻煩。國王看伊ê特殊能力，a̍h知he「網路商店」是啥碗糕，根本mā無聽--過，人看--khài koh無膽，根本無sêng 1 ê勇者，to̍h hō͘伊20 ê金幣，放伊走--ah。</font><br><br></p>
<p><font size=5>Mu-khó͘-tah to̍h用國王hō͘伊ê金幣chhiàⁿ 1隊護衛，保護伊離開chit-ê國家。聽chit寡護衛講，chit-ê國家ê國王siáu貪koh真愛四界戰爭，beh離開to̍h ài khah緊--leh，若無，到時國界nā去hông封鎖，to̍h走無路--ah。Beh封鎖是因為國王驚人ē一直soan--去，時到to̍h掠無人thang去做兵--a。</font><br><br></p>
<p><font size=5>Mu-khó͘-tah想講，好佳哉，家己走了有緊。伊ê特殊能力「網路商店」，雖罔無法度戰鬥，m̄-koh to̍h kah咱平素時tī網路頂買物件kāng款，啥to買有。Koh tú好伊真gâu煮食，ta̍k頓飯攏煮kah m̄-nā芳貢貢koh真好食款。想bē到食物ê芳味soah kā傳說--ni̍h ê魔獸「Fén-lī-luh」siâⁿ--來，硬beh chham Mu-khó͘-tah phah契約，講beh做伊ê契約魔獸，窮實to̍h是it tio̍h伊煮飯ê手路，拍算ta̍k頓攏beh食chheⁿ-chhau--ê。Mu-khó͘-tah看眼前chit隻生做ná像大隻野狼ê魔獸面á惡khia̍k-khia̍k，伊m̄敢拒絕，mā kan-na ē-tàng接受chit-ê契約，後--來to̍h ka號名叫做Fé-luh。</font><br><br></p>
<p><font size=5>Fé-luh m̄-nā愛食，koh足gâu食，Mu-khó͘-tah chŏaⁿ開始煩惱錢無夠用，m̄知是beh怎樣chiah好。尾--á，去ho͘想tio̍h講ē-sái去做換手ê買賣，to̍h是kā tī網路商店買ê物件thǹg hō͘公會。頭起先，伊先用鹽hâm胡椒來試1-ē-á市草，結果hâm公會喝價了後趁kah十幾倍ê利純，錢是暫時免煩惱--ah，m̄-koh Mu-khó͘-tah猶是心內tám-tám，因為Fé-luh去到tó位攏ē受tio̍h人ê注目，che hâm伊想beh恬恬á過日ê心願to̍h有têng-tâⁿ。</font><br><br></p>
<p><font size=5>當然--lah，Fé-luh感覺Mu-khó͘-tah真正是ke煩惱--ê，無論是貴族a̍h是國王，軍隊a̍h是啥mih有--ê無--ê，伊攏看bē上目，伊ê本領m̄是teh講笑--ê，凊彩to̍h聽好hō͘ 1 ê國家無--去，何況伊koh有女神teh ka保庇，啥攏無teh驚，顛倒是chit箍主人ê級數有夠kē，實在是hō͘伊看bē落--去，無ka訓練--chè beh thài ē用--chit！想--tio̍h to̍h做，伊chŏaⁿ開始教主人beh按怎使用魔法，m̄-koh用教--ê效果實在無kài好，Fé-luh規氣kā Mu-khó͘-tah tàn去hâm魔獸戰鬥，按算beh hō͘主人tī無拚ē死ê狀況kā魔法學--起-來。Fé-luh驚主人受傷，時到to̍h無人thang煮好料--ê ho͘食，專工koh tī伊ê身軀頂設1 ê魔法ê保護罩，普通ê魔獸根本to̍h傷伊bē-tio̍h。M̄-koh Mu-khó͘-tah 1-ē看tio̍h魔獸niâ，腳to̍h一直chhoah，伊kan-na是1 ê tī公司上班ê普通人，看tio̍h hiah-nī chē魔獸chông--來，腳尾免講mā冷吱吱。不過伊無想beh死，姑不將hē性命戰鬥，結果chit步koh真正有效--lih，魔法to̍h án-ne學--起-來，Fé-luh感覺chit箍主人--hoⁿh，無ka逼是bē-sái--lah。</font><br><br></p>
<p><font size=5>戰鬥soah Mu-khó͘-tah規ê人軟sîo-sîo，thiám kah beh死，chit-ê時陣伊感覺家己ài食寡甜路--ê人chiah ē khah好，to̍h tī網路商店買規堆無kâng口味ê pháng hâm Fé-luh做夥食。掌管風ê女神tī天頂看kah chih-chài bē-tiâu，伊to上愛食甜ê物件--ā，to̍h藉口講beh hō͘ Mu-khó͘-tah保庇，叫Mu-khó͘-tah ta̍k禮拜攏ài chhoân祭品去ka祈禱，而且koh tī Mu-khó͘-tah ê耳空邊指示講一定ài有紅豆á pháng。Mu-khó͘-tah心內nauh講che nah ē是啥物神明leh指示，根本to̍h是女神teh ka點菜--mah！</font><br><br></p>
<p><font size=5>Mu-khó͘-tah ê第2 ê契約魔物是1隻「Su-lái-muh」，去ho͘號做Sú-ih，Sú-ih古錐koh tah心，hâm強勢ê Fé-luh無kāng，hō͘ Mu-khó͘-tah疼命命。久--來，Fé-luh to̍h tiāⁿ leh khām-phu-lián講主人大細心，仝款ê要求，對伊to̍h無耐性，對Sú-ih to̍h輕聲細說，Sú-ih聽--tio̍h，to̍h隨kā Fé-luh sai-nai講，「Fé-luh阿叔你無kah意Sú-ih nih！」Fé-luh看伊古錐ê模樣，總算是了解主人是按怎ē hiah théng-sēng Sú-ih。</font><br><br></p>
<p><font size=5>Sú-ih tăⁿ開始ê戰鬥能力hâm主人差不多，m̄-koh練功練2禮拜了後to̍h比主人koh khah厲害--ah，而且Fé-luh koh ē教Sú-ih戰鬥ê mê角。Só͘-pái Sú-ih hâm Fé-luh攏真興戰鬥，ài食啥in 2隻家己ē去phah，主人bih tī後壁，心驚驚，等in掠--轉-來chiah請公會kā魔獸處理好勢，家己chiah the̍h肉紲lŏe料理。</font><br><br></p>
<p><font size=5>Mu-khó͘-tah用網路商店ê材料煮--出-來ê料理，ē hō͘食chit寡物件ê異世界生物，能力暫時增加真chē。有1 táu去hō͘ Fé-luh食--tio̍h，sûi to̍h感覺精神有夠好，接載bē tiâu chŏaⁿ走去拍獵。隔轉工Mu-khó͘-tah早起精神，看tio̍h 1堆tha̍h kah ná像山ê魔獸，chhoah 1 tiô；後--來伊to̍h盡量用Fé-luh in phah--來ê肉做料理，m̄敢hō͘ in食siuⁿ chē網路商店ê食物。原本Fé-luh to̍h真顯目--ah，若koh hông知影伊ê主人有chit款pà-koh ê能力，實在m̄是啥物好代，Mu-khó͘-tah to kan-taⁿ想beh恬恬á過日子to̍h好。</font><br><br></p>
<p><font size=5>M̄-koh tī錢chit方面to̍h免koh煩惱--ah，彼寡lia̍h--tio̍h ê魔獸，肉先ka取--起-來，其他--ê角--lah，羽毛--lah，皮--lah等等ê材料攏賣hō͘公會，Fé-luh phah ê魔獸當然m̄是啥物四界看四界有--ê，有1寡魔獸，級數siuⁿ koân，價數驚--人，連公會to̍h m̄敢收，公會mā無夠錢thang ka買，chit聲Mu-khó͘-tah免講mā好額--ah！</font><br><br></p>
<p><font size=5>Mu-khó͘-tah ta̍k禮拜攏ài kā風ê女神祈禱，其實to̍h是hō͘女神點伊愛食ê點心。風ê女神ng-ng-iap-iap bih leh偷食，終其尾mā是去hō͘其他ê女神發現--ah，in 3位女神真受氣，有好食--ê竟然無鬥相報，根本to̍h是歹朋友。土ê女神kah火ê女神mā決定beh kā Mu-khó͘-tah保庇，一下看chiah發見講，ĕ，Mu-khó͘-tah kan-taⁿ ē-tàng用土kap火ê魔法，só͘-pái，風ê女神ê保庇無啥應效，根本to是leh偷食步--mah！風ê女神辯解講，伊保庇Fé-luh，Mu-khó͘-tah koh是Fé-luh ê主人，hō͘伊點菜mā是應該--ê-a！掌管水ê女神聽到chia to̍h哭--ah，講án-ne to̍h kan-na伊無thang食，因為伊ê保庇對Mu-khó͘-tah mā無啥路用，其他ê女神看kah真m̄甘，頭殼mo͘h teh燒，佳哉Mu-khó͘-tah緊ka想步講，你ē-sái保庇Sú-ih，án-ne to̍h hâm風ê女神ê做法是仝款--ê。</font><br><br></p>
<p><font size=5>Mu-khó͘-tah本底是kan-na接受1 ê女神 ê指示niâ，chit-má，soah變做有4 ê女神teh ka點菜，聽hiah chē指示實在是有淡薄á吵，m̄-koh in是女神neh，Mu-khó͘-tah是koh ē-sái講啥？</font><br><br></p>
<p><font size=5>To̍h án-ne，Mu-khó͘-tah ùi 1 ê城市旅行到另外1 ê，路--ni̍h有Sú-ih hâm Fé-luh做伴，有時á看人tú-tio̍h困難to̍h kâng tàu-saⁿ-kāng，tú-tio̍h--ah賣寡網路商店ê物件做議量，不sám時女神ē來點in kah意ê食物，kā公會tàu處理1寡in無法度解決ê魔獸mā有時有陣--lah。</font><br><br></p>
<p><font size=5>Mu-khó͘-tah tī chit ê異世界上thiám ê工課，應該to̍h是煮飯，因為Fé-luh hâm Sú-ih攏食kài chē，不過看in食kah hiah歡喜，伊有影mā真滿足。食飯ê時，伊上愛買1罐bì-luh，ná食ná看風景。伊tiāⁿ leh想，有朋友sio-thīn，有神明保庇，有好物thang食，有bì-luh thang lim，雖罔是tī異世界，伊ûn-ná是真幸福--lah。</font><br><br></p>
<p><font size=5>Chit phō A-ní-meh，開真chē時間tī leh講án-nóa做料理，beh加啥物料，摻啥物醬，畫面koh做了chiâⁿ súi，chiâⁿ好食款。Só͘-pái，真chē人評論講，m̄通tī半暝看，上好是beh食飯ê時chiah看，伊是食飯時間siāng好配飯ê戲齣。</font><br><br></p>
<p><font size=5>Án-ne lín to̍h知影Mu-khó͘-tah煮ê料理看--起-來有jōa好食。</font><br><br></p>
<p><font size=5>Koh來to̍h是批評講，Mu-khó͘-tah nah ē hiah無膽，che我個人是感覺bē--lah，Fé-luh hâm Sú-ih to已經hiah厲害--ā，伊hit ê su̍t-á形kám m̄是koh有另外1款趣味--leh！Koh再講，Mu-khó͘-tah nā hâm伊彼2隻契約魔獸仝款厲害，án-ne chit齣A-ní-meh主題to̍h略á ē無kâng--去-ah，料理ê部份無的確to̍h變少，戰鬥--ê戲齣hiah chē，ē-tàng配飯--ê是khah少khoàiⁿ neh！</font><br><br></p>
<p><font size=5>窮實chit齣戲m̄-nā劇情譀古，輕鬆趣味，我感覺伊ê世界觀設定真súi，伊有引chhōa我ùi「異世界」ê角度，用新ê眼光，翻頭來欣賞咱現此時所tòa ê chit ê現實世界。像「網路商店」，對咱來講是chiah-nī四常ê服務，咱早to̍h bē記chit伊其實有jŏa神奇，jŏa-ni̍h-á無簡單，講伊是「超能力」mā無過份。Nā斟酌看，用心體會，咱ê世界精彩ê程度，1點á to無輸藝術創作者想像--出-來ê「異世界」！</font><br><br></p>
<p><font size=5>Chit齣A-ní-meh第二季ùi 2025年10--月開始，ta̍k拜二出1集，m̄知Mu-khó͘-tah koh ē煮啥款好料--ê來siâⁿ--咱-leh，ta̍k-ê做夥來期待neh！</font><br><br></p>
<p><font size=5>今á日hâm各位觀眾朋友紹介--ê，m̄知ta̍k-ê kám有其他ê想法？腹肚kám ē iau？Kám是配飯teh看--ê？歡迎留話kā阮講ŏ͘！感謝各位聽眾朋友今á日ê收聽，咱後回再會ŏ͘！</font><br><br></p>
<hr>
<br>
<font size=5>Kok-ūi pêng-iú, ta̍k-ê hó, góa sī chú-chhî-jîn Niau-tāu, hoan-gêng siu-thiaⁿ Chò kang-á lâng phá-kheh-su̍h-to͘h. Ji̍t-pún A-ní-meh chiok liû-hêng choán-sè kàu ī-sè-kài ê kò͘-sū, chit-kái, beh kā ta̍k-ê siāu-kài 1 chhut khin-sang koh hó khòaⁿ, chú-kak tī ī-sè-kài lú-hêng kiam chia̍h hó-liāu ê A-ní-meh, chit-má lán kóaⁿ-kín lâi thiaⁿ kò͘-sū--lo͘h!</font>
<br><br><p>

<p><font size=5>Bàng-gah ê khí-thâu sī án-ne, ī-sè-kài ū 1 ê kok-ka, chìn-hêng ióng-chiá tiàu-hoàn, beh ài kho͘ ióng-chiá kòe-lâi pang-chān in tàu phah mô͘-ông, lán ê chú-kak Mu-khó͘-tah, to̍h án-ne khì hông kiò--lâi. Chit chióng ī-sè-kài choán-sè lóng ū kò͘-tēng ê pán-lō͘, to̍h sī nā ióng-chiá hông tiàu-hoàn liáu-āu, sîn-bêng ē siúⁿ in te̍k-sû lêng-le̍k, tit tio̍h lêng-le̍k liáu-āu, ióng-chiá lóng m̄-bián liān bú-kong, sûi to̍h ē-tàng sú-iōng. Án-ne lán ōe koh kóng hoan-thâu, hâm Mu-khó͘-tah kāng-the--ê koh ū 3 ê ko-tiong-seng, tī leh kàm-tēng ióng-chiá lêng-le̍k ê sî, chú-kak í-gōa ê lâng, m̄ sī kiàm-su̍t chiok lī-hāi, to̍h sī mô͘-hoat chin ko-kiông, 3 ê ko-tiong-seng kàm-tēng ê kiat-kó lóng chiâⁿ sek-ha̍p chiàn-tàu, m̄-koh Mu-khó͘-tah ê te̍k-sû lêng-le̍k soah sī hō͘ lâng sa-bô-chàng ê “Bāng-lō͘ siong-tiàm”,  chit 3 ê ko-tiong-seng khòaⁿ tio̍h Mu-khó͘-tah ê lêng-le̍k liáu-āu, chhiò-hai-hai kóng, án-ne sī beh án-chóaⁿ hâm lâng khì phah mô͘-ông--lah. Jiân-āu in 4 ê to̍h khì pài-kiàn kok-ông, tiûⁿ-bīn ōe kóng soah, kok-ông to̍h iau-chhiáⁿ in lâi thè ka-tī ê kok hāu-lô, koh kóng hoān-sè mô͘-ông ē chai-iáⁿ chóaⁿ-iūⁿ hō͘ in koh tńg-khì ka-tī ê sè-kài. Mu-khó͘-tah khòaⁿ tio̍h kok-ông kui khian pak-tó͘ chia̍h kah pûi-chih-chih, ông-hiō koh kui seng-khu lóng sī kim-tang-tang ê chu-pó, kám-kak pān-sè m̄-tio̍h--leh, sui-bóng i tī Ji̍t-pún kan-na sī 1 ê siōng kài phó͘-thong ê chia̍h thâu-lō͘ lâng, m̄-koh jîn-chêng-sè-sū ûn-ná sī bat--kóa, i siūⁿ-siūⁿ--leh to̍h kā kok-ông kóng, pháiⁿ-sè--lah, i m̄-sī ióng-chiá, lâu tī chia mā sī bô siáⁿ lō͘-iōng, i ē lî-khui tiām-tiām-á kòe ji̍t-chí, bē jiá mâ-hoân. Kok-ông khòaⁿ i ê te̍k-sû lêng-le̍k, a̍h chai he “Bāng-lō͘ siong-tiàm” sī siáⁿ óaⁿ-ko, kin-pún mā bô thiaⁿ--kòe, lâng khòaⁿ--khài koh bô-táⁿ, kin-pún bô sêng 1 ê ióng-chiá, to̍h hō͘ i 20 ê kim-pè, pàng i cháu--ah.</font><br><br></p>
<p><font size=5>Mu-khó͘-tah to̍h iōng kok-ông hō͘ i ê kim-pè chhiàⁿ 1 tūi hō͘-ōe, pó-hō͘ i lî-khui chit-ê kok-ka. Thiaⁿ chit kóa hō͘-ōe kóng, chit-ê kok-ka ê kok-ông siáu-tham koh chin ài sì-kè chiàn-cheng, beh lî-khui to̍h ài khah kín--leh, nā-bô, kàu-sî kok kài nā khì hông hong-só, to̍h cháu-bô-lō͘--ah. Beh hong-só sī in-ūi kok-ông kiaⁿ lâng ē it-ti̍t soan--khì, sî-kàu to̍h lia̍h bô-lâng thang khì chò-peng--a.</font><br><br></p>
<p><font size=5>Mu-khó͘-tah siūⁿ kóng, hó ka-chài, ka-tī cháu liáu ū kín. I ê te̍k-sû lêng-le̍k “ Bāng-lō͘ siong-tiàm”, sui-bóng bô hoat-tō͘ chiàn-tàu, m̄-koh to̍h kah lán pêng-sò͘-sî  tī bāng-lō͘ téng bé mi̍h-kiāⁿ kāng-khoán, siáⁿ to̍h bé ū. Koh tú hó i chin gâu chú-chia̍h, ta̍k-tǹg pn̄g lóng chú kah m̄-nā phang-kòng-kòng koh chin hó-chia̍h khoán. Siūⁿ bē kàu si̍t-bu̍t ê phang-bī soah kā thoân-soat--ni̍h ê mô͘-siù “Fén-lī-luh” siâⁿ--lâi, ngē beh chham Mu-khó͘-tah phah khè-iok, kóng beh chò i ê khè-iok mô͘-siù, khêng-si̍t to̍h sī it tio̍h i chú-pn̄g ê chhiú-lō͘, phah-sǹg ta̍k-tǹg lóng beh chia̍h chheⁿ-chhau--ê, Mu-khó͘-tah khòaⁿ gán-chêng chit chiah seⁿ chò ná chhiūⁿ tōa-chiah iá-lông ê mô͘-siù bīn-á ok-khia̍k-khia̍k, i m̄ káⁿ kī-choa̍t, mā kan-na ē-tàng chiap-siū chit-ê khè-iok, āu--lâi to̍h ka hō-miâ kiò-chò Fé-luh.</font><br><br></p>
<p><font size=5>Fé-luh m̄-nā ài chia̍h, koh chiok gâu chia̍h. Mu-khó͘-tah chŏaⁿ khai-sí hoân-ló chîⁿ bô kàu ēng, m̄ chai sī beh chóaⁿ-iūⁿ chiah hó. Bóe--á, khì ho͘ siūⁿ tio̍h kóng ē-sái khì chò ōaⁿ-chhiú ê bé-bē, to̍h sī kā tī bāng-lō͘-siong-tiàm bé ê mi̍h-kiāⁿ thǹg hō͘ kong-hōe. Thâu-khí-seng, i seng iōng iâm hâm hô͘-chio lâi chhì 1-ē-á chhī-chháu, kiat-kó hâm kong-hōe hoah-kè liáu-āu thàn kah 10 kúi pōe ê lī-sûn, chîⁿ sī chiām-sî bián hoân-ló--ah, m̄-koh Mu-khó͘-tah iáu-sī sim-lāi tám-tám, in-ūi Fé-luh khì kàu tó-ūi lóng ē siū tio̍h lâng ê chù-ba̍k, che hâm i siūⁿ beh tiām-tiām-á kòe-ji̍t ê sim-goān to̍h ū têng-tâⁿ.</font><br><br></p>
<p><font size=5>Tong-jiân--lah, Fé-luh kám-kak Mu-khó͘-tah chin-chiàⁿ sī ke hoân-ló--ê, bô-lūn sī kùi-cho̍k a̍h-sī kok-ông, kun-tūi a̍h-sī siáⁿ-mih ū--ê bô--ê, i lóng khòaⁿ bē chiūⁿ-ba̍k, i ê pún-léng m̄ sī teh kóng-chhiò--ê, chhìn-chhái to̍h thìng-hó hō͘ 1 ê kok-ka bô--khì, hô-hòng i koh ū lú-sîn teh ka pó-pì, siáⁿ lóng bô teh kiaⁿ, tian-tò sī chit kho͘ chú-lâng ê kip-sò͘ ū kàu kē, si̍t-chāi sī hō͘ i khòaⁿ bē loh--khì, bô ka hùn-liān--chè beh thài ē ēng--chit! Siūⁿ--tio̍h to̍h chò, i chŏaⁿ khai-sí kà chú-lâng beh án-chóaⁿ sú-iōng mô͘-hoat, m̄-koh iōng kà--ê hāu-kó si̍t-chāi bô kài hó, Fé-luh kui-khì kā Mu-khó͘-tah tàn khì hâm mô͘-siù chiàn-tàu, àn-sǹg beh hō͘ chú-lâng tī bô piàⁿ ē sí ê chōng-hóng kā mô͘-hoat o̍h--khí-lâi. Fé-luh kiaⁿ chú-lâng siū-siong,  sî-kàu to̍h bô lâng thang chú hó-liāu--ê ho͘ chia̍h, choan-kang koh tī i ê seng-khu téng siat 1 ê mô͘-hoat ê pó-hō͘ tà, phó͘-thong ê mô͘-siù kin-pún to̍h siong i bē-tio̍h. M̄-koh Mu-khó͘-tah 1-ē khòaⁿ tio̍h mô͘-siù niâ, kha to̍h it-ti̍t chhoah, i kan-na sī 1 ê tī kong-si siōng-pan ê phó͘-thong lâng, khòaⁿ tio̍h hiah-nī chē mô͘-siù chông--lâi, kha-bóe bián-kóng mā léng-ki-ki. Put-kò i bô siūⁿ beh sí, ko͘-put-chiong hē sìⁿ-miā chiàn-tàu, kiat-kó chit pō͘ koh chin-chiàⁿ ū-hāu--lih, mô͘-hoat to̍h án-ne o̍h--khí-lâi, Fé-luh kám-kak chit kho͘ chú-lâng--hoⁿh, bô ka pek sī bē-sái--lah.</font><br><br></p>
<p><font size=5>Chiàn-tàu soah Mu-khó͘-tah kui ê lâng nńg-sîo-sîo, thiám kah beh sí, chit-ê sî-chūn i kám-kak ka-tī ài chia̍h kóa tiⁿ-lō͘--ê lâng chiah ē khah hó, to̍h tī bāng-lō͘ siong-tiàm bé kui tui bô kâng kháu-bī ê pháng hâm Fé-luh chò-hóe chia̍h. Chiáng-koán hong ê lú-sîn tī thiⁿ-téng khòaⁿ kah chih-chài bē-tiâu, i to siōng ài chia̍h tiⁿ ê mi̍h-kiāⁿ--ā, to̍h chià-kháu kóng beh hō͘ Mu-khó͘-tah pó-pì, kiò Mu-khó͘-tah ta̍k lé-pài lóng ài chhoân chè-phín khì ka kî-tó, jî-chhiáⁿ koh tī Mu-khó͘-tah ê hīⁿ-khang piⁿ chí-sī kóng it-tēng ài ū âng-tāu-á pháng. Mu-khó͘-tah sim-lāi nauh kóng che nah ē sī siáⁿ-mih sîn-bêng leh chí-sī, kin-pún to̍h sī lú-sîn teh ka tiám-chhài--mah!</font><br><br></p>
<p><font size=5>Mu-khó͘-tah ê tē 2 ê khè-iok mô͘-bu̍t sī 1 chiah “Su-lái-muh”, khì ho͘ hō-chò Sú-ih, Sú-ih kó͘-chui koh tah-sim, hâm kiông-sè ê Fé-luh bô kāng, hō͘ Mu-khó͘-tah thiàⁿ-miā-miā. Kú--lâi, Fé-luh to̍h tiāⁿ leh khām-phu-lián kóng chú-lâng tōa-sè-sim, kāng-khoán ê iau-kiû, tùi i to̍h bô nāi-sèng, tùi Sú-ih to̍h khin-siaⁿ-sè-soeh, Sú-ih thiaⁿ--tio̍h, to̍h sûi kā Fé-luh sai-nai kóng, “Fé-luh a-chek lí bô kah-ì Sú-ih nih!” Fé-luh khòaⁿ i kó͘-chui ê bô͘-iūⁿ, chóng-sǹg-sī liáu-kái chú-lâng sī án-chóaⁿ ē hiah théng-sēng Sú-ih.</font><br><br></p>
<p><font size=5>Sú-ih tăⁿ khai-sí ê chiàn-tàu lêng-le̍k hâm chú-lâng chha-put-to, m̄-koh liān-kong liān 2 lé-pài liáu-āu  to̍h pí chú-lâng koh khah lī-hāi--ah, jî-chhiáⁿ Fé-luh koh ē kà Sú-ih chiàn-tàu ê mê-kak. Só͘-pái Sú-ih hâm Fé-luh lóng chin hèng chiàn-tàu, ài chia̍h siáⁿ in 2 chiah ka-tī ē khì phah, chú-lâng bih tī āu-piah, sim kiaⁿ-kiaⁿ, tán in lia̍h--tńg-lâi chiah chhiáⁿ kong-hōe kā mô͘-siù chhú-lí hó-sè, ka-tī chiah the̍h bah sòa lŏe liāu-lí.</font><br><br></p>
<p><font size=5>Mu-khó͘-tah iōng bāng-lō͘ siong-tiàm ê châi-liāu chú--chhut-lâi ê liāu-lí, ē hō͘ chia̍h chit-kóa mi̍h-kiāⁿ ê ī-sè-kài seng-bu̍t, lêng-le̍k chiām-sî cheng-ka chin chē. Ū 1 táu khì hō͘ Fé-luh chia̍h--tio̍h, sûi to̍h kám-kak cheng-sîn ū kàu hó, chih-chài bē tiâu chŏaⁿ cháu khì phah-la̍h. Keh-tńg-kang Mu-khó͘-tah chái-khí cheng-sîn, khòaⁿ tio̍h 1 tui tha̍h kah ná chhiūⁿ soaⁿ ê mô͘-siù, chhoah 1 tiô, āu--lâi i to̍h chīn-liōng iōng Fé-luh in phah--lâi ê bah chò liāu-lí, m̄-káⁿ hō͘ i chia̍h siuⁿ chē bāng-lō͘ siong-tiàm ê chia̍h-mi̍h. Goân-pún Fé-luh to̍h chin hiáⁿ-ba̍k--ah, nā koh hông chai-iáⁿ i ê chú-lâng ū chit khoán pà-koh ê lêng-le̍k, si̍t-chāi m̄ sī siáⁿ-mih hó-tāi, Mu-khó͘-tah to kan-taⁿ siūⁿ beh tiām-tiām-á kòe ji̍t-chí to̍h hó.</font><br><br></p>
<p><font size=5>M̄-koh tī chîⁿ chit hong-bīn to̍h bián koh hoân-ló--ah, hit kóa lia̍h--tio̍h ê mô͘-siù, bah seng ka chhú--khí-lâi, kî-tha--ê kak--lah, ú-mn̂g--lah, phôe--lah téng-téng ê châi-liāu lóng bē hō͘ kong-hōe, Fé-luh phah ê mô͘-siù tong-jiân m̄ sī siáⁿ-mih sì-kè khòaⁿ sì-kè ū--ê, ū 1 kóa mô͘-siù, kip-sò͘ siuⁿ koân, kè-siàu kiaⁿ--lâng, liân kong-hōe to̍h m̄-káⁿ siu, kong-hōe mā bô kàu chîⁿ thang ka bé, chit siaⁿ Mu-khó͘-tah bián-kóng mā hó-gia̍h--ah!</font><br><br></p>
<p><font size=5>Mu-khó͘-tah ta̍k lé-pài lóng ài kā hong ê lú-sîn kî-tó, kî-si̍t to̍h sī hō͘ lú-sîn tiám i ài chia̍h ê tiám-sim. Hong ê lú-sîn ng-ng-iap-iap bih leh thau-chia̍h, chiong-kî-bóe  mā sī khì hō͘ kî-tha ê lú-sîn hoat-hiān--ah, in 3 ūi lú-sîn chin siū-khì, ū hó-chia̍h--ê kèng-jiân bô tàu-sio-pò, kin-pún to̍h sī pháiⁿ pêng-iú. Thó͘ ê lú-sîn kah hóe ê lú-sîn mā koat-tēng beh kā Mu-khó͘-tah pó-pì, chi̍t-ē khòaⁿ chiah hoat-kiàn kóng, ĕ,  Mu-khó͘-tah kan-taⁿ ē-tàng iōng thó͘ kap hóe ê mô͘-hoat, só͘-pái, hong ê lú-sîn ê pó-pì bô siáⁿ èng-hāu, kin-pún to sī leh thau-chia̍h-pō͘--mah! Hong ê lú-sîn piān-kái kóng, i pó-pì Fé-luh, Mu-khó͘-tah koh sī Fé-luh ê chú-lâng, hō͘ i tiám-chhài mā sī èng-kai--ê-a! Chiáng-koán chúi ê lú-sîn thiaⁿ kàu chia to̍h khàu--ah, kóng án-ne to̍h kan-na i bô thang chia̍h, in-ūi i ê pó-pì tùi Mu-khó͘-tah mā bô siáⁿ lō͘-iōng, kî-tha ê lú-sîn khòaⁿ kah chin m̄-kam, thâu-khak mo͘h teh sio, ka-chài Mu-khó͘-tah kín ka siūⁿ pō͘ kóng, lí ē-sái pó-pì Sú-ih, án-ne to̍h hâm hong ê lú-sîn ê chò-hoat sī kāng-khoán--ê.</font><br><br></p>
<p><font size=5>Mu-khó͘-tah pún-té sī kan-na chiap-siū 1 ê lú-sîn ê chí-sī niâ, chit-má, soah piàn chò ū 4 ê lú-sîn teh ka tiám-chhài, thiaⁿ hiah chē chí-sī si̍t-chāi sī ū tām-po̍h-á chhá, m̄-koh in sī lú-sîn neh, Mu-khó͘-tah sī koh ē-sái kóng siáⁿ?</font><br><br></p>
<p><font size=5>To̍h án-ne, Mu-khó͘-tah ùi 1 ê siâⁿ-chhī lú-hêng kàu lēng-gōa 1 ê, lō͘--ni̍h ū Sú-ih hâm Fé-luh chò phōaⁿ, ū-sî-á khòaⁿ lâng tú-tio̍h khùn-lân to̍h kâng tàu-saⁿ-kāng, tú-tio̍h--ah bē kóa bāng-lō͘ siong-tiàm ê mi̍h-kiāⁿ chò gī-niū, put-sám-sî lú-sîn ē lâi tiám in kah-ì ê chia̍h-mi̍h, kā kong-hōe tàu chhú-lí 1 kóa in bô hoat-tō͘ kái-koat ê mô͘-siù mā ū-sî-ū-chūn--lah.</font><br><br></p>
<p><font size=5>Mu-khó͘-tah tī chit ê ī-sè-kài siōng thiám ê khang-khòe, èng-kai to̍h sī chú-pn̄g, in-ūi Fé-luh hâm Sú-ih lóng chia̍h kài chē, put-kò khòaⁿ in chia̍h kah hiah hoaⁿ-hí, i ū-iáⁿ mā chin boán-chiok. Chia̍h-pn̄g ê sî, i siōng ài bé 1 koàn bì-luh, ná chia̍h ná khòaⁿ hong-kéng. I tiāⁿ leh siūⁿ, ū pêng-iú sio-thīn, ū sîn-bêng pó-pì, ū hó-mi̍h  thang chia̍h, ū bì-luh thang lim, sui-bóng sī tī ī-sè-kài, i ûn-ná sī chin hēng-hok--lah.</font><br><br></p>
<p><font size=5>Chit phō A-ní-meh, khai chin chē sî-kan tī leh kóng án-nóa chò liāu-lí, beh ka siáⁿ-mih liāu, chham siáⁿ-mih chiùⁿ, ōe-bīn koh chò liáu chiâⁿ súi, chiâⁿ hó-chia̍h khoán. Só͘-pái, chin chē lâng phêng-lūn kóng, m̄-thang tī pòaⁿ-mî khòaⁿ, siōng-hó sī beh chia̍h-pn̄g ê sî chiah khòaⁿ, i sī chia̍h-pn̄g sî-kan siāng hó phè-pn̄g ê hì-chhut.</font><br><br></p>
<p><font size=5>Án-ne lín to̍h chai-iáⁿ Mu-khó͘-tah chú ê liāu-lí khòaⁿ--khí-lâi ū jōa hó-chia̍h.</font><br><br></p>
<p><font size=5>Koh lâi to̍h sī phoe-phêng kóng, Mu-khó͘-tah nah ē hiah bô-táⁿ, che góa kò-jîn sī kám-kak bē--lah, Fé-luh hâm Sú-ih to í-keng hiah lī-hāi--ā, i hit ê su̍t-á hêng kám m̄-sī koh ū lēng-gōa 1 khoán chhù-bī--leh! Koh chài kóng, Mu-khó͘-tah nā hâm i hit 2 chiah khè-iok mô͘-siù kāng-khoán lī-hāi, án-ne chit chhut A-ní-meh chú-tê to̍h lio̍h-á ē bô-kâng--khì-ah, liāu-lí ê pō͘-hūn bô tek-khak to̍h piàn chió, chiàn-tàu--ê hì-chhut hiah chē, ē-tàng phè-pn̄g--ê sī khah chió khoàiⁿ neh!</font><br><br></p>
<p><font size=5>Khêng-si̍t, chit chhut hì m̄-nā kio̍k-chêng hàm-kó͘, khin-sang chhù-bī, góa kám-kak i ê sè-kài-koan siat-tēng chin súi, i ū ín-chhōa góa ùi “ī-sè-kài” ê kak-tō͘, iōng sin ê gán-kong, hoan-thâu lâi him-sióng lán hiān-chhú-sî só͘ tòa ê chit ê hiān-si̍t sè-kài. Chhiūⁿ “Bāng-lō͘ siong-tiàm”, tùi lán lâi kóng sī chiah-nī sù-siông ê ho̍k-bū, lán chá to̍h bē-kì-chit i kî-si̍t ū jŏa sîn-kî, jŏa-ni̍h-á bô kán-tan, kóng i sī “Chhiau-lêng-le̍k” mā bô kòe-hūn. Nā chim-chiok khòaⁿ, iōng-sim thé-hōe, lán ê sè-kài cheng-chhái ê thêng-tō͘, 1 tiám-á to bô su gē-su̍t chhòng-chok chiá sióng-siōng--chhut-lâi ê “Ī-sè-kài”!</font><br><br></p>
<p><font size=5>Chit chhut A-ní-meh tē 2 kùi ùi 2025 nî 10--goe̍h khai-sí, ta̍k pài 2 chhut 1 chi̍p, m̄-chai Mu-khó͘-tah koh ē chú siáⁿ-khoán hó-liāu--ê lâi siâⁿ--lán-leh, ta̍k-ê chò-hóe lâi kî-thāi neh!</font><br><br></p>
<p><font size=5>Kin-á-ji̍t hâm kok-ūi koan-chiòng pêng-iú siāu-kài--ê, m̄-chai ta̍k-ê kám ū kî-tha ê siūⁿ-hoat? Pak-tó͘ kám ē iau? Kám sī phè-pn̄g teh khòaⁿ--ê? Hoan-gêng lâu-ōe kā goán kóng ŏ͘! Kám-siā kok-ūi thiaⁿ-chiòng pêng-iú kin-á-ji̍t ê siu-thiaⁿ, lán āu-hôe chài-hōe ŏ͘!</font><br><br></p>

                
            </div>
            <hr/>

            

    <div class="reprint" id="reprint-statement">
        
            <div class="reprint__author">
                <span class="reprint-meta" style="font-weight: bold;">
                    <i class="fas fa-user">
                        Author:
                    </i>
                </span>
                <span class="reprint-info">
                    <a href="/about" rel="external nofollow noreferrer">做工á人</a>
                </span>
            </div>
            <div class="reprint__type">
                <span class="reprint-meta" style="font-weight: bold;">
                    <i class="fas fa-link">
                        Link:
                    </i>
                </span>
                <span class="reprint-info">
                    <a href="https://Cho-kang-a-lang.github.io/%5Bobject%20Object%5D/khoannhi03/">https://Cho-kang-a-lang.github.io/%5Bobject%20Object%5D/khoannhi03/</a>
                </span>
            </div>
            <div class="reprint__notice">
                <span class="reprint-meta" style="font-weight: bold;">
                    <i class="fas fa-copyright">
                        禁止:
                    </i>
                </span>
                <span class="reprint-info">
                    本網站所有資料ê著作權、所有權kap智慧財產權lóng使用
                    <a href="https://cho-kang-a-lang.github.io/copyright/index.html" rel="external nofollow noreferrer" target="_blank">copyright</a>
                    禁止任何形式ê複製、重製，直接a̍h是間接做商業用途來使用
                    <a href="/about" target="_blank">做工á人</a>
                    !
                </span>
            </div>
        
    </div>

    <script async defer>
      document.addEventListener("copy", function (e) {
        let toastHTML = '<span>Copied successfully, please follow the reprint policy of this article</span><button class="btn-flat toast-action" onclick="navToReprintStatement()" style="font-size: smaller">more</a>';
        M.toast({html: toastHTML})
      });

      function navToReprintStatement() {
        $("html, body").animate({scrollTop: $("#reprint-statement").offset().top - 80}, 800);
      }
    </script>



            <div class="tag_share" style="display: block;">
                <div class="post-meta__tag-list" style="display: inline-block;">
                    
                        <div class="article-tag">
                            
                                <a href="/tags/Tai-gi/">
                                    <span class="chip bg-color">Tâi-gí</span>
                                </a>
                            
                                <a href="/tags/%E5%8F%B0%E8%AA%9E/">
                                    <span class="chip bg-color">台語</span>
                                </a>
                            
                                <a href="/tags/Tai-bun/">
                                    <span class="chip bg-color">Tâi-bûn</span>
                                </a>
                            
                                <a href="/tags/%E5%8F%B0%E6%96%87/">
                                    <span class="chip bg-color">台文</span>
                                </a>
                            
                                <a href="/tags/Sio-chio-lai-khoa%E2%81%BF-hi/">
                                    <span class="chip bg-color">Sio-chio lâi khòaⁿ-hì</span>
                                </a>
                            
                                <a href="/tags/%E7%9B%B8%E6%8B%9B%E4%BE%86%E7%9C%8B%E6%88%B2/">
                                    <span class="chip bg-color">相招來看戲</span>
                                </a>
                            
                                <a href="/tags/%E3%81%A8%E3%82%93%E3%81%A7%E3%82%82%E3%82%B9%E3%82%AD%E3%83%AB%E3%81%A7%E7%95%B0%E4%B8%96%E7%95%8C%E6%94%BE%E6%B5%AA%E3%83%A1%E3%82%B7/">
                                    <span class="chip bg-color">とんでもスキルで異世界放浪メシ</span>
                                </a>
                            
                                <a href="/tags/Kho-ham-ko%CD%98-e-te%CC%8Dk-su-leng-le%CC%8Dk/">
                                    <span class="chip bg-color">Khò hàm-kó͘ ê te̍k-sû lêng-le̍k</span>
                                </a>
                            
                                <a href="/tags/ti-i-se-kai-liu-long-chia%CC%8Dh-ho-liau/">
                                    <span class="chip bg-color">tī ī-sè-kài liû-lōng chia̍h hó-liāu</span>
                                </a>
                            
                                <a href="/tags/%E9%9D%A0%E8%AD%80%E5%8F%A4e%E7%89%B9%E6%AE%8A%E8%83%BD%E5%8A%9B%EF%BC%8Cti%E7%95%B0%E4%B8%96%E7%95%8C%E6%B5%81%E6%B5%AA%E9%A3%9F%E5%A5%BD%E6%96%99/">
                                    <span class="chip bg-color">靠譀古ê特殊能力，tī異世界流浪食好料</span>
                                </a>
                            
                        </div>
                    
                </div>
                <div class="post_share" style="zoom: 80%; width: fit-content; display: inline-block; float: right; margin: -0.15rem 0;">
                    <link rel="stylesheet" type="text/css" href="/libs/share/css/share.min.css">
<div id="article-share">

    
    <div class="social-share" data-sites="twitter,facebook,google,linkedin" data-wechat-qrcode-helper="<p>微信扫一扫即可分享！</p>"></div>
    <script src="/libs/share/js/social-share.min.js"></script>
    

    

</div>

                </div>
            </div>
            
        </div>
    </div>

    

    

    

    

    

    

    

    

<article id="prenext-posts" class="prev-next articles">
    <div class="row article-row">
        
        <div class="article col s12 m6" data-aos="fade-up" data-aos="fade-up">
            <div class="article-badge left-badge text-color">
                <i class="far fa-dot-circle"></i>&nbsp;Current
            </div>
            <div class="card">
                <a href="/%5Bobject%20Object%5D/khoannhi03/">
                    <div class="card-image">
                        
                        <img src="/medias/featureimages/khoannhi03.png" class="responsive-img" alt="【相招來看戲】靠譀古ê特殊能力，tī異世界流浪食好料|とんでもスキルで異世界放浪メシ">
                        
                        <span class="card-title">【相招來看戲】靠譀古ê特殊能力，tī異世界流浪食好料|とんでもスキルで異世界放浪メシ</span>
                    </div>
                </a>
                <div class="card-content article-content">
                    <div class="summary block-with-text">
                        
                            
                        
                    </div>
                    <div class="publish-info">
                            <span class="publish-date">
                                <i class="far fa-clock fa-fw icon-date"></i>2025-10-23
                            </span>
                        <span class="publish-author">
                            
                            <i class="fas fa-bookmark fa-fw icon-category"></i>
                            
                            <a href="/categories/%E7%9B%B8%E6%8B%9B%E4%BE%86%E7%9C%8B%E6%88%B2/" class="post-category">
                                    相招來看戲
                                </a>
                            
                            
                        </span>
                    </div>
                </div>

                
                <div class="card-action article-tags">
                    
                    <a href="/tags/Tai-gi/">
                        <span class="chip bg-color">Tâi-gí</span>
                    </a>
                    
                    <a href="/tags/%E5%8F%B0%E8%AA%9E/">
                        <span class="chip bg-color">台語</span>
                    </a>
                    
                    <a href="/tags/Tai-bun/">
                        <span class="chip bg-color">Tâi-bûn</span>
                    </a>
                    
                    <a href="/tags/%E5%8F%B0%E6%96%87/">
                        <span class="chip bg-color">台文</span>
                    </a>
                    
                    <a href="/tags/Sio-chio-lai-khoa%E2%81%BF-hi/">
                        <span class="chip bg-color">Sio-chio lâi khòaⁿ-hì</span>
                    </a>
                    
                    <a href="/tags/%E7%9B%B8%E6%8B%9B%E4%BE%86%E7%9C%8B%E6%88%B2/">
                        <span class="chip bg-color">相招來看戲</span>
                    </a>
                    
                    <a href="/tags/%E3%81%A8%E3%82%93%E3%81%A7%E3%82%82%E3%82%B9%E3%82%AD%E3%83%AB%E3%81%A7%E7%95%B0%E4%B8%96%E7%95%8C%E6%94%BE%E6%B5%AA%E3%83%A1%E3%82%B7/">
                        <span class="chip bg-color">とんでもスキルで異世界放浪メシ</span>
                    </a>
                    
                    <a href="/tags/Kho-ham-ko%CD%98-e-te%CC%8Dk-su-leng-le%CC%8Dk/">
                        <span class="chip bg-color">Khò hàm-kó͘ ê te̍k-sû lêng-le̍k</span>
                    </a>
                    
                    <a href="/tags/ti-i-se-kai-liu-long-chia%CC%8Dh-ho-liau/">
                        <span class="chip bg-color">tī ī-sè-kài liû-lōng chia̍h hó-liāu</span>
                    </a>
                    
                    <a href="/tags/%E9%9D%A0%E8%AD%80%E5%8F%A4e%E7%89%B9%E6%AE%8A%E8%83%BD%E5%8A%9B%EF%BC%8Cti%E7%95%B0%E4%B8%96%E7%95%8C%E6%B5%81%E6%B5%AA%E9%A3%9F%E5%A5%BD%E6%96%99/">
                        <span class="chip bg-color">靠譀古ê特殊能力，tī異世界流浪食好料</span>
                    </a>
                    
                </div>
                
            </div>
        </div>
        
        
        <div class="article col s12 m6" data-aos="fade-up">
            <div class="article-badge right-badge text-color">
                Next&nbsp;<i class="fas fa-chevron-right"></i>
            </div>
            <div class="card">
                <a href="/%5Bobject%20Object%5D/other01/">
                    <div class="card-image">
                        
                        <img src="/medias/featureimages/other01.jpg" class="responsive-img" alt="華語ê『嗆』，台語是beh按怎講？">
                        
                        <span class="card-title">華語ê『嗆』，台語是beh按怎講？</span>
                    </div>
                </a>
                <div class="card-content article-content">
                    <div class="summary block-with-text">
                        
                            
                        
                    </div>
                    <div class="publish-info">
                            <span class="publish-date">
                                <i class="far fa-clock fa-fw icon-date"></i>2025-10-16
                            </span>
                        <span class="publish-author">
                            
                            <i class="fas fa-bookmark fa-fw icon-category"></i>
                            
                            <a href="/categories/%E7%84%A1%E7%B3%BB%E5%88%97/" class="post-category">
                                    無系列
                                </a>
                            
                            
                        </span>
                    </div>
                </div>
                
                <div class="card-action article-tags">
                    
                    <a href="/tags/Tai-gi/">
                        <span class="chip bg-color">Tâi-gí</span>
                    </a>
                    
                    <a href="/tags/%E5%8F%B0%E8%AA%9E/">
                        <span class="chip bg-color">台語</span>
                    </a>
                    
                    <a href="/tags/Tai-bun/">
                        <span class="chip bg-color">Tâi-bûn</span>
                    </a>
                    
                    <a href="/tags/%E5%8F%B0%E6%96%87/">
                        <span class="chip bg-color">台文</span>
                    </a>
                    
                    <a href="/tags/Chhiang/">
                        <span class="chip bg-color">Chhiàng</span>
                    </a>
                    
                    <a href="/tags/%E5%97%86/">
                        <span class="chip bg-color">嗆</span>
                    </a>
                    
                </div>
                
            </div>
        </div>
        
    </div>
</article>

</div>



<!-- 代码块功能依赖 -->
<script type="text/javascript" src="/libs/codeBlock/codeBlockFuction.js"></script>

<!-- 代码语言 -->

<script type="text/javascript" src="/libs/codeBlock/codeLang.js"></script>


<!-- 代码块复制 -->

<script type="text/javascript" src="/libs/codeBlock/codeCopy.js"></script>


<!-- 代码块收缩 -->

<script type="text/javascript" src="/libs/codeBlock/codeShrink.js"></script>


    

</main>




    <footer class="page-footer bg-color">
    
    <div class="container row center-align" style="margin-bottom: 0px !important;">
        <div class="col s12 m8 l8 copy-right">
            Copyright&nbsp;&copy;
            
                <span id="year">2023-2025</span>
            
            <span id="year">2023</span>
            <a href="/about" target="_blank">做工á人</a>
            |&nbsp;Powered by&nbsp;<a href="https://hexo.io/" target="_blank">Hexo</a>
            |&nbsp;Theme&nbsp;<a href="https://github.com/blinkfox/hexo-theme-matery" target="_blank">Matery</a>
            <br>
            
            
            
            
            
            
            <span id="busuanzi_container_site_pv">
                |&nbsp;<i class="far fa-eye"></i>&nbsp;總訪問量:&nbsp;<span id="busuanzi_value_site_pv"
                    class="white-color"></span>&nbsp;次
            </span>
            
            
            <span id="busuanzi_container_site_uv">
                |&nbsp;<i class="fas fa-users"></i>&nbsp;總訪問人數:&nbsp;<span id="busuanzi_value_site_uv"
                    class="white-color"></span>&nbsp;人
            </span>
            
            <br>
            
            <br>
            
        </div>
        <div class="col s12 m4 l4 social-link social-statis">


    <a href="mailto:chokangalang@gmail.com" class="tooltipped" target="_blank" data-tooltip="連絡阮" data-position="top" data-delay="50">
        <i class="fas fa-envelope-open"></i>
    </a>



    <a href="https://www.facebook.com/chokangalang" class="tooltipped" target="_blank" data-tooltip="阮ê Facebook: https://www.facebook.com/chokangalang" data-position="top" data-delay="50">
        <i class="fab fa-facebook-f"></i>
    </a>



    <a href="https://twitter.com/chokangalang" class="tooltipped" target="_blank" data-tooltip="阮ê Twitter: https://twitter.com/chokangalang" data-position="top" data-delay="50">
        <i class="fab fa-twitter"></i>
    </a>



    <a href="https://www.instagram.com/chokangalang/" class="tooltipped" target="_blank" data-tooltip="阮ê Instagram: https://www.instagram.com/chokangalang/" data-position="top" data-delay="50">
        <i class="fab fa-instagram"></i>
    </a>



    <a href="https://www.youtube.com/channel/UCIGElrjWA38xISA9X5kq3kw" class="tooltipped" target="_blank" data-tooltip="阮ê Youtube: https://www.youtube.com/channel/UCIGElrjWA38xISA9X5kq3kw" data-position="top" data-delay="50">
        <i class="fab fa-youtube"></i>
    </a>



    <a href="https://player.soundon.fm/p/7c6f4223-1e6f-4cad-86ca-48884313b43a" class="tooltipped" target="_blank" data-tooltip="阮ê soundon: https://player.soundon.fm/p/7c6f4223-1e6f-4cad-86ca-48884313b43a" data-position="top" data-delay="50">
        <i class="fa fa-podcast"></i>
    </a>



    <a href="https://open.spotify.com/show/09TjHRbP0iGM4w8lfLXWOJ" class="tooltipped" target="_blank" data-tooltip="阮ê spotify: https://open.spotify.com/show/09TjHRbP0iGM4w8lfLXWOJ" data-position="top" data-delay="50">
        <i class="fab fa-spotify"></i>
    </a>



    <a href="https://podcast.kkbox.com/tw/channel/4sqZZDe809E_zWjIkh" class="tooltipped" target="_blank" data-tooltip="阮ê kkbox: https://podcast.kkbox.com/tw/channel/4sqZZDe809E_zWjIkh" data-position="top" data-delay="50">
        <i class="fa fa-podcast"></i>
    </a>



    <a href="https://podcasts.apple.com/podcast/1730745763" class="tooltipped" target="_blank" data-tooltip="阮ê Apple Podcast: https://podcasts.apple.com/podcast/1730745763" data-position="top" data-delay="50">
        <i class="fab fa-apple"></i>
    </a>





</div>
    </div>
</footer>

<div class="progress-bar"></div>


    <!-- 搜索遮罩框 -->
<div id="searchModal" class="modal">
    <div class="modal-content">
        <div class="search-header">
            <span class="title"><i class="fas fa-search"></i>&nbsp;&nbsp;Search</span>
            <input type="search" id="searchInput" name="s" placeholder="Please enter a search keyword"
                   class="search-input">
        </div>
        <div id="searchResult"></div>
    </div>
</div>

<script type="text/javascript">
$(function () {
    var searchFunc = function (path, search_id, content_id) {
        'use strict';
        $.ajax({
            url: path,
            dataType: "xml",
            success: function (xmlResponse) {
                // get the contents from search data
                var datas = $("entry", xmlResponse).map(function () {
                    return {
                        title: $("title", this).text(),
                        content: $("content", this).text(),
                        url: $("url", this).text()
                    };
                }).get();
                var $input = document.getElementById(search_id);
                var $resultContent = document.getElementById(content_id);
                $input.addEventListener('input', function () {
                    var str = '<ul class=\"search-result-list\">';
                    var keywords = this.value.trim().toLowerCase().split(/[\s\-]+/);
                    $resultContent.innerHTML = "";
                    if (this.value.trim().length <= 0) {
                        return;
                    }
                    // perform local searching
                    datas.forEach(function (data) {
                        var isMatch = true;
                        var data_title = data.title.trim().toLowerCase();
                        var data_content = data.content.trim().replace(/<[^>]+>/g, "").toLowerCase();
                        var data_url = data.url;
                        data_url = data_url.indexOf('/') === 0 ? data.url : '/' + data_url;
                        var index_title = -1;
                        var index_content = -1;
                        var first_occur = -1;
                        // only match artiles with not empty titles and contents
                        if (data_title !== '' && data_content !== '') {
                            keywords.forEach(function (keyword, i) {
                                index_title = data_title.indexOf(keyword);
                                index_content = data_content.indexOf(keyword);
                                if (index_title < 0 && index_content < 0) {
                                    isMatch = false;
                                } else {
                                    if (index_content < 0) {
                                        index_content = 0;
                                    }
                                    if (i === 0) {
                                        first_occur = index_content;
                                    }
                                }
                            });
                        }
                        // show search results
                        if (isMatch) {
                            str += "<li><a href='" + data_url + "' class='search-result-title'>" + data_title + "</a>";
                            var content = data.content.trim().replace(/<[^>]+>/g, "");
                            if (first_occur >= 0) {
                                // cut out 100 characters
                                var start = first_occur - 20;
                                var end = first_occur + 80;
                                if (start < 0) {
                                    start = 0;
                                }
                                if (start === 0) {
                                    end = 100;
                                }
                                if (end > content.length) {
                                    end = content.length;
                                }
                                var match_content = content.substr(start, end);
                                // highlight all keywords
                                keywords.forEach(function (keyword) {
                                    var regS = new RegExp(keyword, "gi");
                                    match_content = match_content.replace(regS, "<em class=\"search-keyword\">" + keyword + "</em>");
                                });

                                str += "<p class=\"search-result\">" + match_content + "...</p>"
                            }
                            str += "</li>";
                        }
                    });
                    str += "</ul>";
                    $resultContent.innerHTML = str;
                });
            }
        });
    };

    searchFunc('/search.xml', 'searchInput', 'searchResult');
});
</script>

    <!-- 回到顶部按钮 -->
<div id="backTop" class="top-scroll">
    <a class="btn-floating btn-large waves-effect waves-light" href="#!">
        <i class="fas fa-arrow-up"></i>
    </a>
</div>


    <script src="/libs/materialize/materialize.min.js"></script>
    <script src="/libs/masonry/masonry.pkgd.min.js"></script>
    <script src="/libs/aos/aos.js"></script>
    <script src="/libs/scrollprogress/scrollProgress.min.js"></script>
    <script src="/libs/lightGallery/js/lightgallery-all.min.js"></script>
    <script src="/js/matery.js"></script>

    <!-- Baidu Analytics -->

    <!-- Baidu Push -->

    
    <script src="/libs/others/clicklove.js" async="async"></script>
    
    
    <script async src="/libs/others/busuanzi.pure.mini.js"></script>
    

    

    

	
    

    

    

    
    <script src="/libs/instantpage/instantpage.js" type="module"></script>
    

</body>

</html>
